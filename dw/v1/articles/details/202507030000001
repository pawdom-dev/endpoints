{
  "data": {
    "details": {
      "articleId": "202505270000002",
      "imageUrl": "https://ipla.pluscdn.pl/dituel/cp/wn/wnv5qdieuxpdoytcqqdzxasr8h7vdf56.jpg",
      "country": "pl",
      "language": "pl",
      "pubDate": "2025-05-27T16:12:12+02:00",
      "title": "Wraca sprawa kawalerki Nawrockiego. Jest komunikat ze służb",
      "description": "Mimo negatywnej rekomendacji funkcjonariusza ABW w sprawie Karola Nawrockiego sprzed kilku lat ówczesny Szef Agencji wydał mu poświadczenie bezpieczeństwa - przekazał rzecznik specsłużb Jacek Dobrzyński. \"Pisowskie szefostwo Agencji z nieznanych powodów jej nie uwzględniło\" - napisał Donald Tusk. Głos zabrał także poseł PiS Andrzej Śliwka, który powiedział, że \"za grosz nie ufa służbom\".",
      "sourceDomain": "polsatnews.pl",
      "paywall": false,
      "uploadedDayDate": 20250527,
      "positionLift": 0,
      "isHidden": false,
      "topics": [
        {
          "topicCategoryId": "polska",
          "topicCategoryName": "Polska",
          "topicId": "polska",
          "topicName": "Polska"
        },
        {
          "topicCategoryId": "najnowsze",
          "topicCategoryName": "Najnowsze",
          "topicId": "najnowsze",
          "topicName": "Najnowsze"
        }
      ],
      "isVideo": false,
      "isPoliticalLeft": false,
      "isPoliticalRight": false,
      "isPoliticalCenter": false,
      "contentRank": {
        "isImportant": false,
        "isHistoric": false,
        "isCoverUnimportant": false,
        "isDescriptionImportant": false
      },
      "isNative": true,
      "webContentUrl": "https://www.polsatnews.pl/wiadomosc/2025-05-27/wraca-sprawa-kawalerki-nawrockiego-jest-komunikat-ze-sluzb/",
      "isForcingDarkModeInWeb": true,
      "deepLink": "https://www.polsatnews.pl/wiadomosc/2025-05-27/wraca-sprawa-kawalerki-nawrockiego-jest-komunikat-ze-sluzb/",
      "nativeContent": [
        {
          "type": "header",
          "text": "Wraca sprawa kawalerki Nawrockiego. Jest komunikat ze służb"
        },
        {
          "type": "pubDate",
          "isUpdate": true
        },
        {
          "type": "image",
          "url": "https://ipla.pluscdn.pl/dituel/cp/wn/wnv5qdieuxpdoytcqqdzxasr8h7vdf56.jpg",
          "description": "Wraca sprawa kawalerki Nawrockiego. Jest komunikat ze służb",
          "source": "Polsat News"
        },
        {
          "type": "paragraph",
          "paragraphs": [
            {
              "type": "boldText",
              "text": "Mimo negatywnej rekomendacji funkcjonariusza ABW w sprawie Karola Nawrockiego sprzed kilku lat ówczesny Szef Agencji wydał mu poświadczenie bezpieczeństwa - przekazał rzecznik specsłużb Jacek Dobrzyński. \"Pisowskie szefostwo Agencji z nieznanych powodów jej nie uwzględniło\" - napisał Donald Tusk. Głos zabrał także poseł PiS Andrzej Śliwka, który powiedział, że \"za grosz nie ufa służbom\""
            }
          ]
        },
        {
          "type": "paragraph",
          "paragraphs": [
            {
              "type": "text",
              "text": "\"Dysponujący całością wiedzy, w tym między innymi na temat negatywnej rekomendacji funkcjonariusza analizującego akta postępowania, ówczesny Szef Agencji Bezpieczeństwa Wewnętrznego Krzysztof Wacławek (obecny doradca Prezydenta RP) podjął decyzję o wydaniu Karolowi Nawrockiemu poświadczenia bezpieczeństwa\" - napisał na platformie X."
            }
          ]
        },
        {
          "type": "header",
          "text": "Donald Tusk o poświadczeniu Nawrockiego. Wskazał na byłego szefa ABW: To doradca Dudy"
        },
        {
          "type": "paragraph",
          "paragraphs": [
            {
              "type": "text",
              "text": "Głos w tej sprawie na platformie X zabrał również premier Donald Tusk. Jak napisał, odnosząc się do negatywnej opinii funkcjonariusza ABW w sprawie Karola Nawrockiego sprzed kilku lat, \"pisowskie szefostwo Agencji z nieznanych powodów jej nie uwzględniło\"."
            }
          ]
        },
        {
          "type": "paragraph",
          "paragraphs": [
            {
              "type": "boldText",
              "text": "ZOBACZ: "
            },
            {
              "type": "link",
              "text": "Oburzenie w PiS po wywiadzie Donalda Tuska. Podważają wiarygodność relacji",
              "url": "https://www.polsatnews.pl/wiadomosc/2025-05-26/pis-oburzone-po-wywiadzie-donalda-tuska-podwazaja-wiarygodnosc-relacji/"
            }
          ]
        },
        {
          "type": "paragraph",
          "paragraphs": [
            {
              "type": "text",
              "text": "\"Badający sprawę Nawrockiego gdański funkcjonariusz ABW w 2021 roku wydał negatywną opinię, ale "
            },
            {
              "type": "boldText",
              "text": "pisowskie szefostwo Agencji"
            },
            {
              "type": "text",
              "text": " z nieznanych powodów jej nie uwzględniło. Ówczesny szef ABW jest dziś doradcą prezydenta Dudy\" - napisał."
            }
          ]
        },
        {
          "type": "header",
          "text": "Sztab Nawrockiego odpowiada. Poseł PiS: Nie wierzę służbom"
        },
        {
          "type": "paragraph",
          "paragraphs": [
            {
              "type": "text",
              "text": "Na wtorkowej konferencji prasowej głos zabrali także posłowie PiS. Jak powiedział między innymi Andrzej Śliwka, \"nie ma lepszego dowodu, że służby są zaangażowane w kampanie wyborczą wymierzoną w Karola Nawrockiego\"."
            }
          ]
        },
        {
          "type": "paragraph",
          "paragraphs": [
            {
              "type": "text",
              "text": "- Cały aparat państwa w myśl hasła Rafała Trzaskowskiego \"cała Polska naprzód\", to cały aparat państwa poszedł naprzód i atakuje Karola Nawrockiego - dodał."
            },
            {
              "type": "text",
              "text": "\n\n- Ja temu człowiekowi nie ufam, nie wierzę - w taki sposób poseł skomentował działania rzecznika specsłużb Jacka Dobrzyńskiego."
            },
            {
              "type": "text",
              "text": "\n\n- Patrząc, co one (służby specjalne -red.) robią, za grosz im nie ufam - podkreślił."
            },
            {
              "type": "text",
              "text": "\n\nŚliwka podkreślił jednocześnie, że \"pan Dobrzyński, de facto codziennie kłamie w imię partykularnego interesu Donalda Tuska, Siemoniaka a teraz Rafała Trzaskowskiego\"."
            }
          ]
        },
        {
          "type": "header",
          "text": "Tusk o sprawdzeniu Nawrockiego przez ABW: Nie było zbyt rzetelne"
        },
        {
          "type": "paragraph",
          "paragraphs": [
            {
              "type": "text",
              "text": "Podczas wywiadu premiera Donalda Tuska w poniedziałkowym \"Gościu Wydarzeń\" na antenie Polsat News prowadzący Bogdan Rymanowski zwrócił uwagę na informacje, zgodnie z którymi Karol Nawrocki przeszedł procedury sprawdzające Agencji Bezpieczeństwa Wewnętrznego. Pierwszą, w 2009 roku, kiedy ABW nadzorował jeszcze jako premier Donald Tusk."
            }
          ]
        },
        {
          "type": "paragraph",
          "paragraphs": [
            {
              "type": "boldText",
              "text": "ZOBACZ: "
            },
            {
              "type": "link",
              "text": "Donald Tusk: Oczekuję od Nawrockiego, że natychmiast zwróci się do sądu",
              "url": "https://www.polsatnews.pl/wiadomosc/2025-05-26/premier-donald-tusk/"
            }
          ]
        },
        {
          "type": "paragraph",
          "paragraphs": [
            {
              "type": "text",
              "text": "- Sprawdzanie najwyraźniej nie było zbyt rzetelne - oświadczył premier. - To domniemanie jest chyba dość oczywiste. Rozmawiamy o kandydacie na prezydenta. Nie formułuję oskarżenia kryminalnego pod adresem pana Nawrockiego. Nie wiem czy był przestępcą. Wiem, że wiele osób mówiło czym się zajmował - dodał.\n\n- Nie jestem prokuratorem. Nie będę używał machiny państwowej przeciwko temu czy innemu kandydatowi. Chcę, żeby wszyscy w Polsce wiedzieli, że mamy bardzo poważny problem - podkreślił premier."
            }
          ]
        },
        {
          "type": "header",
          "text": "Sprawa kawalerki Karola Nawrockiego. O co chodzi?"
        },
        {
          "type": "paragraph",
          "paragraphs": [
            {
              "type": "text",
              "text": "Przypomnijmy, z wypowiedzi Karola Nawrockiego podczas jednej z debat prezydenckich przed pierwszą turą wyborów wynikało, że ma on jedno mieszkanie. Onet ustalił potem, że kandydat na prezydenta - oprócz mieszkania, o którym mówił podczas debaty - jest też w posiadaniu kawalerki, którą przejął od starszego mężczyzny - \"pana Jerzego\" - w zamian za opiekę."
            },
            {
              "type": "text",
              "text": "\n\nOstatecznie senior trafił do domu opieki społecznej. - Dla mnie to był stek bzdur. Przez rok, kiedy opiekowałam się panem Jerzym, nie było śladu bytności pana Nawrockiego czy kogoś innego poza mną - podkreśliła w rozmowie z Polsat News opiekunka pana Jerzego Anna Kanigowska."
            }
          ]
        },
        {
          "type": "paragraph",
          "paragraphs": [
            {
              "type": "boldText",
              "text": "ZOBACZ: "
            },
            {
              "type": "link",
              "text": "Nawrocki zdecydował ws. kawalerki. Mieszkanie zmieni właściciela",
              "url": "https://www.polsatnews.pl/wiadomosc/2025-05-07/nawrocki-odpowiada-na-zarzuty/"
            }
          ]
        },
        {
          "type": "paragraph",
          "paragraphs": [
            {
              "type": "text",
              "text": "Tę informację zdementował Przemysław Czarnek, który pokazując akt notarialny zapewnił, że Karol Nawrocki odkupił mieszkanie od Jerzego Ż. i nie ma pomiędzy nimi żadnej umowy o przejęciu opieki."
            },
            {
              "type": "text",
              "text": "\n\nSam kandydat w rozmowie z Bogdanem Rymanowskim wyjawił, że przekazywał seniorowi pieniądze w ratach w latach 2011-2025, podczas gdy w akcie notarialnym z 2017 roku widnieje oświadczenie, że całą kwotę zapłacono w momencie podpisania umowy."
            },
            {
              "type": "text",
              "text": "\n\nZawiadomienie do prokuratury w tej sprawie złożył europoseł Krzysztof Brezja. \"Z treści aktu notarialnego z 2012 wynika, że p. Nawroccy oświadczyli, iż cała cena sprzedaży mieszkania (120 000 zł) została uiszczona w dniu zawarcia umowy. Tymczasem K. Nawrocki publicznie twierdzi, że płatność miała charakter rozłożonego w czasie wsparcia\" - napisał we wpisie."
            }
          ]
        }
      ],
      "contentAuthors": [],
      "isSettings": false,
      "updateDate": "2025-05-27T18:12:12+02:00"
    }
  }
}